1. सड़कि दुरघटना में हो रहलि मउतिनि पर चिन्ता जतावत मुख्यमंत्री कहलें कि येह बदे सरकार बड़हन  पैमाना पर जागरूकता कार्यक्रम चलाई।

2. श्री योगी आजु कानपुर में काल्हि भइल साढ़ सड़कि दुरघटना में मरे वालन के परिजनन के ढांढस  बधावे अउर घाही लोगिन से कानपुर के हैलेट 
अस्पताल में मिलले के बाद संवाददाता लोगिन से बतियावत रहलें। 

3. उहां के बतउलीं कि सड़कि  दुरघटना के रोके बदे परिवहन विभाग के बड़हन पैमाना पर जागरूकता अभियान चलावले क निरदेसो दिहल गइल हा |

4. मुख्यमंत्री कानपुर के चकेरी इलाका के अहिरवा में भइल दुरघटना के पीड़ितन से मुलाकाति कइलें अउर उन्हें इलाज आ मददि क भरोसा दियवलें। 

5. येह बिच्चे उहां के पुलिस, प्रसासन अउर चिकित्सा अधिकारियन के निरदेस दिहलीं कि इलाज अउर मददि में कउनों तरह क लापरवाही नाही होखे के चाही। 

6. लापरवाही पावल गइले पर जुरते कार्रवाई सुनिस्चित कइल जाई। 

7. राष्ट्रपिता महात्मा गांधी क एक सौ तिरपनवीं जयंती पर देस आजु सरधांजलि अरपित कइ रहल हौ। 

8. येह मौका पर दिल्ली में महात्मा गांधी क समाधि राजघाट पर सर्वधर्म प्रार्थना सभा आयोजित कइल गइल। राष्ट्रपति द्रौपदी मुर्मू, उपराष्ट्रपति जगदीप धनखड़ अउर प्रधानमंत्री 
नरेन्द्र मोदी गांधी जी क समाधि पर फूल चढ़वल |

9. प्रधानमंत्री नरेन्द्र मोदी आर पी एफ चाहे आर पी एस एफ करमियन के साथे रेलवे क पात्र अराजपत्रित करमचारियन बदे वित्तीय बरिस दुइ हजार एक्कइस-बाइस खातिर अठहत्तर दिन 
क उत्पादकता आधारित बोनस के मंजूरी दिहले हवें। 

10. येह फैसिला से रेलवे क इग्यारह लाख सत्ताइस हजार से बेसी करमचारियन के लाभ होई।

11. प्रदेस में ट्रैक्टर-ट्रॉली से सवारी ढोवले पर रोकि लगा दिहल गइल हौ।

12. एकर उलंघन करे वालन पर दस हजार रूपिया जुर्माना  लगावल जाई।

13. मुख्यमंत्री योगी आदित्यनाथ के निरदेस पर परिवहन विभाग की ओरि से येह सम्बन्ध में बिस्तृत दिसा-निरदेस जारी कइ दिहल  गइल हौ।

14. भदोही जिला क औरई कसबा में पूजा पंडाल में आगि क घटना के बाद प्रदेस भर में जिला प्रसासन अउरियो सतर्कता बरतत पंडालन में अग्निसमन के
साथे अउरियो इंतिजाम क निरीक्षण कै रहल हौ।

15. नर्वाचन आयोग आजु से आकाषवाणी पर सालि भर चले वाला मतदाता जागरूकता कार्यक्रम मतदाता जंक्षन क सुभारम्भ कइलस। 

16. प्रदेस में आजु महानवमी सरधा अउर धारमिक उछाह के साथे मनावल जा रहलि हौ। 

17. लोगि आजु माँ दुर्गा के सिद्धिदात्री स्वरूप क आराधना कइलें अउर कन्या पूजन कइलें। 

18. एकरे सथहीं नवरातर क आजु से समापन हो रहल हौ। 

19. विजयदसमी क तिउहार बिहने प्रदेस में पुरहर उछाह के साथे मनावल जाई। 

20. भदोही जिला के औरई कसबा में दुर्गापूजा पंडाल में आगि लगले क घटना में मृतकन क संख्या बढ़ि के छौ हो गइलि हौ। 

21. दुरघटना में झुलसल ओनहत्तर लोगिन क इलाज कई गो अस्पतालन में चलि रहल हौ। 

22. बनारस क बीएचयू ट्रामा सेंटर में एकतालीस, भदोही में चउबीस अउर प्रयागराज में चारि घाही लोगि उपचाराधीन हवें।